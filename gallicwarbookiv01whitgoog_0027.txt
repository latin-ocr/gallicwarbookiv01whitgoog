14 c. Jvtrl CAESARJS

utriusque cum fructibus superiorum temporum per·
venit. Viri in uxores, sicut in liberos, vitae necisque
habent potestatem: et, quum pater familiae, illustrf
iore loco natus, decessit, ejus propinqui conveniunt,
ct, de morte si res in suspicionem venit, de uxoribus ¹
in servilem modum quaestionem habent, et, si com-
pertum est,igni atque omnibus tormentis excruciatas
interficiunt Funera sunt pro cultu Gallorum magn-
ifica et sumptuosa ; omniaque, quae vivis cordi fuisse
arbitrantur, in ignem inierunt, etiam animalia:
ac paulb supra hanc memoriam servi et clientes,
quosab iis dilectos esse constabat, justis funebribus
confectis, una cremabantur.

XX Quae civitates commodiirs suam rem publ-
icam administrare existimantur, habent legibus
sanctum, siquis quid de re publica a finitimis
rumore ao fama acceperit, uti ad magistratum
deierat, neve cum quo alio communicet : qubd saepe
homines temerarios atque imperitos falsis rumori-
bus terreri, et ad facinus impelli, et de summis
rebus consilium capere, cognitum est Magistratfis,
quae visa sunt,occultant; quaeque esse ex usu judic-
averint, multitudini produnt. De re publica nisi
per concilium loqui pon conceditur.

XXI. Germani multum ab hac consuetudine
differunt: nam neque Druides habent, qui rebus
divinis praesint, neque sacrificiis student. Deorum
numero eos solos ducunt, quos cernunt, et quorum
aperte opibus juvantur, Solem et Vulcanum et
Lunam: reliquos ne sama quidem acceperuut.

 

